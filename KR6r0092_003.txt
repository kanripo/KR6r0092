# -*- mode: mandoku-view -*-
#+TITLE: 羅湖野錄
#+DATE: 2015-08-30 22:19:49
#+PROPERTY: BASEEDITION X
#+PROPERTY: WITNESS WYG
#+PROPERTY: JUAN 3

¶<pb:KR6r0092_WYG_003-1a>
欽定四庫全書
　羅湖野録卷¶三
　　　　　　　　　　　　宋　釋曉瑩　撰¶
蔣山佛慧泉禪師叢林謂之泉萬卷紹聖元年東坡¶居
士有嶺外之行舟次金陵阻風江滸既迎其至從¶容語
道東坡遂問曰如何是智海之燈泉遽對以偈¶曰指出
明明是甚麽舉頭鷂子穿雲過從來這盌最¶希竒解問
燈人能幾箇東坡于是欣然以詩紀其事¶曰今日江頭
<pb:KR6r0092_WYG_003-1b>
天色惡砲車雲起風欲作獨望鍾山喚¶寶公林間白塔
如孤鶴寶公骨冷喚不應却有老泉¶來喚人電眸虎齒
霹⬤舌為余吹散千峰雲南來萬¶里亦何事一酌曹谿
知水味他年若畫蔣山圖仍作¶泉公喚居士泉復説偈
送行曰脚下曹谿去路通登¶堂無復問幡風好將鍾阜
臨岐句説似當年踏碓翁¶噫東坡平生夷險一致非與
憂患爭者不然正當放¶浪嶺海之時豈能問智海燈耶
泉奮霹⬤舌為吹散¶千峰之雲在東坡不為無得也¶
<pb:KR6r0092_WYG_003-2a>
寶峰湛堂凖禪師有十二時頌曰鷄鳴丑念佛起來¶懶
開口上樓敲磬兩三聲驚散飛禽方丈後平旦寅¶當人
有道事須親不聞先聖有慈訓莫認癡狂作近¶隣日出
卯大道分明莫外討日用縱横在目前逢原<md:KR6r0092_X_002-0386b>¶左右拈來
草食時辰更無一法可當情千里出山雲¶有色一源投
澗水無聲禺中已龍象須觀第一義若¶向其中覓是非
見解何曽有李二日南午理事相諳¶更相互三門拈向
燈籠頭休問他家覓歸路日昳¶未法身清淨絶方比乾
<pb:KR6r0092_WYG_003-2b>
坤遐邇盡東西千山萬山翠¶相倚晡時申由來大道絶
疎親陽和九月百花發須¶信壺中别有春日入酉淨室
焚香孤坐久忽然月上¶滿東忩照我牀頭瑞香斗黄昏
戍樓上鳴鐘已落日¶行人旅店宿長途花上游蜂罷采
⬤人定亥老䑕此¶時正無礙忽然燈滅寢堂前牀前咬
我靸鞵袋半夜¶子夢裏分明被人使連宵合藥到天光
起來何處有¶白芷妙喜老師為誦出而書其後曰湛堂
老人作十¶二時頌家風不減趙州而語録無有謹令侍
<pb:KR6r0092_WYG_003-3a>
者了徳¶録數本送衆寮與衲子軰結般若縁¶
惟正禪師字煥然華亭黄氏子幼從臨安北山資夀¶本
如肄業且將較藝于有司如使禱觀音像以求隂¶相正
謝曰豈忍獨私于已哉郡人朱紹安聞而嘉嘆¶欲啓帑
度之正慨然曰古之度人以清機密㫖今返¶是去古亦
逺矣吾墮三寶數當有其時已而遇祥符¶覃恩得諧素
志既學三觀于天台復詣徑山參老宿¶居素而得㫖素
住淨土院正輔相久而⬤席焉然為¶人高簡律身精嚴
<pb:KR6r0092_WYG_003-3b>
名卿巨公多所推重葉内翰清臣¶牧金陵迎正語道選
日集賔欲以優禮尊奉及期正¶作偈辭之昨日曽將今
日期出門倚仗又思維為僧<md:KR6r0092_X_002-0386c>¶只合居巖谷國士筵中甚
不宜又途中逢進山主以¶偈贈之曰貌古形疎倚枝藜
分明畫出須菩提解空¶不許離聲色似聴孤猿月下啼
正識慮洗然不牽世¶累雅愛跨黄犢出入臨安守蔣侍
郎堂有詩曰禪客¶尋常入舊都黄牛角上掛缾盂有時
帶雪穿雲去便¶好和雲畫作圖其為名公賞重如此平
<pb:KR6r0092_WYG_003-4a>
生製作號為¶錦谿集三十卷前二偈並見集中而出處
大槩亦塔¶銘所載嗚呼世之童乎顛褐乎身則曰如是
而為僧¶矣其如清機密㫖之謂者亦幾希焉正之言雖
似迂¶闊以藥吾徒濫厠之病于法門則未容無補也¶
蘇黄門子由元豐三年以睢陽從事左遷筠陽㩁筦¶之
任是時洪州景徳順禪師與其父文安先生有契¶分因
往訪焉相從甚樂咨以心法順示古徳搐鼻因¶縁久之
有省作偈呈順曰中年聞道覺前非邂逅相¶逢老順師
<pb:KR6r0092_WYG_003-4b>
搐鼻徑參真面目掉頭不受别鉗鎚枯藤¶破衲公何事
白酒青鹽我是誰慚媿東軒殘月上一¶盃甘露滑如飴
暨紹興元年復至筠順化逾年矣公¶禮其繪像述讚于
左曰與訥偕行與璉同處於南得¶法為南長子成就緇
白可名為老慈憫黒暗可名為¶姥我初不識以先子故
訪我高安示搐鼻語再來不¶見作禮縑素向也無來今
亦奚去葢順訥偕行出蜀¶而順嗣黄龍訥住圓通而大
覺璉掌記室則與順同¶處惟以仁慈祐物叢林目之曰
<pb:KR6r0092_WYG_003-5a>
順婆婆公為表而出¶之良有以也雖嗣法無聞然有公
則所謂一麟足矣<md:KR6r0092_X_002-0387a>¶
建州開善謙禪師平居不倦誨人而形于尺素尤為¶曲
折有曰時光易過且緊緊做工夫别無工夫但放¶下便
是只將心識上所有底一時放下此是真正徑¶截工夫
若别有工夫盡是癡狂外邊走山僧尋常道¶行住坐卧
决定不是見聞覺知决定不是思量分别¶决定不是語
言問答决定不是試絶却此四箇路頭¶看若不絶决定
<pb:KR6r0092_WYG_003-5b>
不悟此四箇路頭若絶僧問趙州狗¶子還有佛性也無
趙州云無如何是佛雲門道乾屎¶橛管取呵呵大笑謙
之言如雲廓天布以授學者與¶夫浮詞濫説何啻天冠
地履然福不逮慧出世未幾¶而卒于謙雖無恨惜乎法
門不幸耳¶
大溈智禪師號大圓叟居秀州青鎮之西菴時參政¶陳
公去非相與過從講道為樂因問以寂然不動時¶如何
智曰千聖不能覓其蹤又問感而遂通又作麽¶生智曰
<pb:KR6r0092_WYG_003-6a>
萬化不能覆其體公欣然以謂聞所未聞作¶小詩呈似
於智以見意曰自得安心法悠然不賦詩¶忽逢重九日
無奈菊花枝一日普淨院範鐘成盛集¶緇素讚喜公率
智與焉公曰老僧首安能着語而擊¶哉西菴老人不可
吝法布施智遂操鯨曰長子羅㬋¶羅遵受如來救撞鐘
發大機阿難圓信入我今撞此¶鐘見聞獲大益上徹三
千界下透無窮極塵劫逈寥¶寥太空常寂寂息苦與停
酸皆承此恩力於是四衆¶歡呼為非常佛事智常舉三
<pb:KR6r0092_WYG_003-6b>
世諸佛不知有狸奴白¶牯却知有而拈曰三世諸佛既
不知有狸奴白牯又<md:KR6r0092_X_002-0387b>¶何曽夢見灼然須知向上知有底
人始得且作麽生¶是知有底人又⬤以頌發揮之曰吃
官酒卧官階當¶處死當處埋沙塲無限英靈漢堆山積
嶽露屍骸其¶提唱又如此智出世而齒少雖作略不讓
雄于諸方¶其奈摳衣者走大聲及居大溈則年運往矣
是故道¶不克行而為有識所嘆然參政為序語要謂其
持臨¶濟宗自任以斯道之重者亦可謂知己也哉¶
<pb:KR6r0092_WYG_003-7a>
佛眼禪師住舒州龍門嘗題語于延夀壁間曰佛許¶有
病者當療治容有將息所也禪林凡有數名或曰¶湼槃
見法身常住了法不生也或曰省行知此違縁¶皆從行
苦也或曰延夀欲得慧命扶持色身也其實¶使人了生
死處也多見少覺微恙便入此堂不强支¶吾便求補益
及乎久病思念鄉閭不善退思滅除苦¶本先聖云病者
衆生之良藥若善服食無不瘥者也¶又尊宿云須知有
不病者故明書示以告後來觀其¶規詠風巾塵履者豈
<pb:KR6r0092_WYG_003-7b>
特令退思苦本而已抑欲使遵¶乍可有戒而死之訓其
明切精審可謂藥石之言矣¶嗚呼是大醫王其佛眼之
謂乎¶
汝陽廣慧璉禪師泉州晉江人也世姓陳年志于學¶占
報劬院之僧籍⬤依招慶真覺禪師日事炊爨有¶間誦
經真覺見而問曰汝念甚麽經對曰維摩經真¶覺曰經
在這裏維摩在甚麽處璉茫然無以醻泣涕¶曰大丈夫
漢被人一問無詞可措豈不媿哉於是謁¶門中尊宿僅
<pb:KR6r0092_WYG_003-8a>
五十餘員不能契㫖即趨河南首山念<md:KR6r0092_X_002-0387c>¶禪師因致問曰
學人到寶山空手回時如何念曰家¶家門前火把子璉
豁然大悟尋擢居堂中第一座于¶景徳甲辰嵗開法廣
慧是時王參政署由給事中出¶知汝陽璉入州治見其
判事次便問作麽生是郡主¶一管筆王曰來者便判璉
曰忽然總不恁麽來時如¶何王作擲筆勢又許郎中式
漕西蜀經由謁璉適接¶見於佛前許曰先拜佛先拜長
老璉曰蝦䗫吞大蟲¶許曰恁麽則總不拜去也璉曰運
<pb:KR6r0092_WYG_003-8b>
使話墮許曰許長¶老具一隻眼璉以衣袖便拂許曰今
日看破便禮拜¶丁晉公以詩送宣賜進奉紅綃封龍字
茶與璉密緘¶龍焙火前春翠字紅綃熨眼新品味至高
誰合得雙¶林樹下上乗人其為名公尊崇若此景祐三
年嵗在¶丙子正月二十六日示四圓相自書虎狗䑕牛
字于¶中揭方丈門遂至九月二十六日而逝景徳間宗
師¶為高明士大夫歆艷者廣慧而已蹟其風尚既拔乎¶
𩔖况享夀八十有六而預知報謝因紀次大槩以補¶僧
<pb:KR6r0092_WYG_003-9a>
寶傳之闕庶不殞其美也¶
金陵華藏民禪師初講楞嚴經於成都聴徒獨盛于¶時
圜悟禪師住昭覺民率其友勝公扣以教外别傳¶之㫖
偶僧請益十𤣥談方舉問君心印作何顔圜悟¶厲聲曰
文彩已彰民間而恍然自謂至到矣圜悟知¶其以意領
解遂示本色鉗鎚民則罔措數日復陳已¶見曰拈椎豎
拂豈不是一切世界諸所有物皆即妙¶明真心圜悟曰
汝元來在這裏作活計民又曰下喝<md:KR6r0092_X_002-0388a>¶敲牀豈不是反聞
<pb:KR6r0092_WYG_003-9b>
聞自性性成無上道圜悟曰教中¶道妙性圓明離諸名
相本來無有世界衆生是如何¶民悚然無以醻逮圜悟
出蜀住湖北夾山民亦罷講¶而至因晚參舉僧問巖頭
古帆未挂時如何巖頭云¶後園驢喫草民莫解其意乃
詰于圜悟及使理前話¶而問乃答以庭前栢樹子民遽
大徹尋命為堂中第¶一座圜悟陞堂有偈美之曰休淹
四方罷楞嚴按下¶雲頭徹底參莫學亮公親馬祖須知
徳嶠訪龍潭七¶年往返游昭覺萬里翺翔上碧巖今日
<pb:KR6r0092_WYG_003-10a>
煩充第一座¶百花叢裏現優曇勝亦為圜悟之嗣住泗
州普照號¶法濟禪師也¶
福州空首座在江西雲門菴一日妙喜老師問其香¶嚴
上樹話對以好對春風唱鷓鴣及徵之是樹上語¶是樹
下語空罔然尋避冦之曹谿復趨臨川疎山時¶草堂清
和尚在焉因看前話有所證自謂頓見妙喜¶用處遂歸
閩寓古田秀峰道望四馳而屢却名刹之¶招東禪淨禪
師有偈調之曰山龜有殻藏頭尾七十¶二鑽不奈何恰
<pb:KR6r0092_WYG_003-10b>
似秀峰空首座嘉招不肯出煙蘿答¶曰敢將不出以為
高朽索其如六馬何賴有舀谿長¶柄杓不妨霜月在松
蘿空之偈句風韻高妙于事理¶尤為圓融如贈撮藥道
人曰當塲拈出大家看來處¶分明去處端總是諸人自
遮護先生毫髪不相瞞又¶貽修漏道者曰是處叢林走
一遭敲甎打瓦不辭勞¶忽然踏着通天竅始覺從前立
處高又雪中和僧偈<md:KR6r0092_X_002-0388b>¶曰葢覆乾坤似有功洞然明白又
無蹤其如未識無¶蹤處玉屑霏霏落眼中曽侍郎吉甫
<pb:KR6r0092_WYG_003-11a>
嘗有詩寄之曰¶江西句法空公得一向逃禪挽不回深
密伽陀妙天¶下無人知道𣲖中來其為名公擊節如此¶
潭州智度覺禪師幼聰慧書史過目成誦欲著書排¶釋
氏惡境忽現乃悔過出家因冥誦華嚴經至現相¶品曰
佛具無有生而能示出生法性如虚空諸佛于¶中往無
往亦無知處處皆見佛于是悟入華嚴境界¶為衆講解
于成都剖發微㫖無出其右尋以未探禪¶宗出峽謁無
盡居士于荆南無盡曰若向上一著非¶蔣山老孰能指
<pb:KR6r0092_WYG_003-11b>
南遂遣書為覺紹介其略曰覺華嚴¶乃吾鄉大講主前
遇龍潭為伊直截指示决成法器¶有補宗門矣覺抵蔣
山一日聞圜悟舉羅山道有言¶時騎虎頭收虎尾第一
句下明宗㫖無言時覿露機¶鋒如同電拂覺恍然自謂
有所證作偈曰家住孤峰¶頂長年半掩門自嗟身已老
活計付兒孫圜悟見而¶大笑翌日問之曰昨日公案作
麽生覺擬對圜悟便¶喝曰佛法不是這箇道理自茲參
究經于五載閲浮¶山逺禪師削執論於廬阜有云若道
<pb:KR6r0092_WYG_003-12a>
有親疎者豈有¶旃檀林中却生⬤草須知宗師着着不
曽虚發至是¶頓釋所疑乃述偈寄圜悟曰出林依舊入
蓬蒿天網¶恢恢不可逃誰信業縁無避處回來不怕語
聲高其¶得樂説之辯以扶宗振教為己任非馳騁於駕
詞而¶已至于宗門統要機縁無不明之以頌古今名僧
行<md:KR6r0092_X_002-0388c>¶實無不著之以傳雖博而寡要勞而少功既藏于蜀¶
山豈不壯叢林寂寞之傳耶¶
吉州禾山方禪師元符戊寅嵗至豫章翠巖參禮死¶心
<pb:KR6r0092_WYG_003-12b>
和尚已而執侍閲五載死心既謝院事寓靖安祐¶聖琚
公席下唯方與俱日以禪悦為樂使方述文而¶祭死心
危坐一榻神觀自若而緇素環侍其文曰維¶崇寧元年
嵗次壬午六月七日參徒比丘惠方謹以¶太虚為盤萬
像為饌致祭于死心和尚之靈混元之¶精廓爾發生氣
孕南方剛烈煥明兩踞猊座祖令嚴¶行一旦拂衣衲子
趨瞠峻機電卷孰敢論評入煩惱¶海現湼槃城隨機發
藥省彼狂醒含光育徳混入枯¶榮得大自在游戲寰瀛
<pb:KR6r0092_WYG_003-13a>
一法若有萬像崢嶸尚享噫¶死心平生訶佛罵祖氣葢
諸方故叢林目為新盂入¶及退藏于密則自處固不輕
矣而于師弟子之間乃¶為兒戲事又豈可以常情測度
哉¶
翰林學士楊公大年由秘書監出牧汝州時廣慧有¶璉
禪師在焉公至首謁之問曰布鼓當軒擊誰是知¶音者
璉曰來風深辨公曰恁麽則禪客相逢只彈指¶璉曰君
子可入公應喏喏及相與夜話璉曰祕監曽¶與誰語及
<pb:KR6r0092_WYG_003-13b>
此事來公曰曽問雲門諒監院兩箇大蟲¶相咬時如何
諒對以一合相亦嘗自著語曰我只管¶看未審恁麽道
還得也無璉曰老僧即不然公曰請¶别道看璉以手作
拽鼻孔勢曰這畜生更㝅趃公于¶言下知省遂醻酢達
旦自是咨詢經于半載礙膺之<md:KR6r0092_X_002-0389a>¶物嚗然而釋乃與尊宿
激揚機語裒而號汝陽禪㑹¶集因自著叙曰粤以達磨
西來少林壁觀心燈續照¶信衣密傳逮六世而花果乃
成流諸方而葦麻斯衆¶隨機有得證道同歸雖性地恒
<pb:KR6r0092_WYG_003-14a>
明而言樞差别師承¶異稟體用致殊河獸深淺非觀慧
而孰分城乳醇醨¶亦法味之隨變差毫髪而彌隔滯筌
罘而易分自南¶嶽懷讓為曹谿嫡子讓傳馬祖道一一
𫝊百丈懷海¶海傳黄檗希運運傳臨濟義𤣥𤣥傳興化
存奬⬤傳¶汝州南院顒顒傳風穴延沼沼傳首山念念
傳廣慧¶元璉璉于曹谿為十世爰有俗士潛心空諦勤
求知¶識多厯年所滯于言句迷乎物我羇官之故宿縁
是¶契咨詢采索𣺌瀰時序恍然啓悟洞見真常有法昭¶
<pb:KR6r0092_WYG_003-14b>
者傳法于葉縣皈省省亦嗣于念居多集㑹形于問¶答
扣侍座隅隨時疏録屬有好事傳布襄陽南雍名¶區招
提並列大士間出一音迭吼互為主伴更有醻¶對其谷
隱紹逺玉泉守珍同嗣石門徹白馬令岳嗣¶先白馬倫
普寧歸道嗣徳山密正慶惠英鹿門山主¶惠昭同嗣雲
居齊凡六大士洎廣教省並存言唱用¶咨提振仍復討
厯遺集詳求昔範或盡相善或虚其¶對有别語焉有代
語焉往哲深意初心勤請或教舉¶其要或顯其㫖有拈
<pb:KR6r0092_WYG_003-15a>
語焉有垂語焉躡前以申問者¶列為進語因時而興論
者備諸辨語後有同㕘之淨¶侣徑途之禪客公齋胥㑹
精廬環坐隨方扣擊尋常¶應報者或用掇集以布于同
志凡十有三卷云爾嗚<md:KR6r0092_X_002-0389b>¶呼六一居士謂公以文章擅天
下然性剛勁寡合觀¶夫公齋務簡與宗師激揚萃集機
語布于同志以其¶所存實聖賢高致也¶
温州江心龍翔肱禪師天資嚴重能蹤跡其師高菴¶悟
公之為人其偈句亦精妍叢林頗𫝊頌之因謝事¶龍翔
<pb:KR6r0092_WYG_003-15b>
游鴈蕩戲題龍鼻水以見意曰雨足雲收得暫¶閒謾將
頭角寄空山鼻端一滴無多子引得人人到¶此間肱後
住筠陽洞山退寓雲居三塔而終然雲居¶乃受道之地
流行坎止任之以縁復與高菴冥㑹此¶非偶然耳¶
黄龍菴主者初承南禪師遺命領住山縁十有二白¶于
法席正盛時毅然謝事居西園以晦名其堂且曰¶吾所
辭者世務耳今欲専行佛法事也於是牓其門曰¶告諸
禪學要窮此道切須自看無人替代時中或是¶看得因
<pb:KR6r0092_WYG_003-16a>
縁自有歡喜入處却來入室吐露待為品評¶是非深淺
如未發明但且歇去道自現前苦苦馳求¶轉増迷悶此
是離言之道要在自肯不由佗悟如此¶發明方名了達
無量劫來生死根本若見得離言之¶道即見一切聲色
言語是非更無别法若不見離言¶之道便將領㑹目前
差别因縁以為所得只恐誤認¶門庭目前光影自不覺
知翻成剰法到頭只是自謾¶枉費心力宜乎晝夜克己
精誠行住觀察微細審思¶别無用心久逺自然有箇入
<pb:KR6r0092_WYG_003-16b>
路非是朝夕學成事業¶若也不能如是參詳不如看經
持課度此殘生亦自<md:KR6r0092_X_002-0389c>¶勝如亂生謗法若送老之時敢保
成箇無事人更無¶他累其餘入室今去朔望兩度却請
訪及紹興庚申¶冬獲斯牓于南蕩空禪師處空嗣死心
能詳晦堂平¶居行事然須學者渴法乃與開示以朔望
為準殆謂¶是也¶
保寧璣道者元祐間住洪州翠巖時無盡居士張公¶漕
江西絶江訪之璣逆于途公遽問曰如何是翠巖¶境對
<pb:KR6r0092_WYG_003-17a>
曰門近洪崖千尺井石橋分水繞松杉公曰尋¶常只聞
師道者之名何能如是祗對乎璣曰適然耳¶公笑而長
哦曰野僧迎客下烟嵐試問如何是翠巖¶門近洪崖千
尺井石橋分水繞松杉遂題于妙高臺¶今有石刻存焉¶
三祖㑹禪師者天資敬嚴臨衆煩苛故叢林無善譽¶色
目之為㑹魔子因持鉢歸示衆舉世尊入舎衛乞¶食至
須菩提白佛言希有世尊比者山僧至深村狹¶路一姿
子亦乗轎來不免各下轎而過婆子問曰和¶尚向甚處
<pb:KR6r0092_WYG_003-17b>
去遂對以持鉢去婆子云啞著甚來由大¶衆你且道這
婆子啞着甚來由與須菩提嘆希有¶世尊是同是别若
道同甚麽處是同若道别未具衲¶僧眼在㑹乃天衣懷
公之嗣縁雖不稔而機辯逸格¶烏巨行公固嘗稱其作
略似臨濟下金剛眼睛獅子¶爪牙者葢此老亦服膺矣¶
天童覺禪師因嵗莫過衛寺丞進可之廬有堂曰六¶湛
葢取楞嚴六處休復同一湛然之義且覓偈發揮<md:KR6r0092_X_002-0390a>¶其㫖
覺即賦曰風瀾未作見靈源六處亡歸體湛存¶諸法性
<pb:KR6r0092_WYG_003-18a>
空方得座一彈指頃頓開門寒梅籬落春能¶早野雪櫺
忩夜不昏萬像森羅心印印諸塵超豁妙¶無㾗妙喜老
師自徑山⬤至衛命和之曰非湛非揺¶此法源當機莫
厭假名存直須過量英靈漢方入無¶邊廣大門萬境交
羅元不二六牕晝夜未嘗昏翻思¶龎老事無别擲劒揮
空豈有㾗世俗名堂室必於儒¶書意在燕休閒適而已
其欲資坐進此道取于佛經¶葢亦鮮矣所以天童賦偈
美之徑山依韻和之是皆¶指以入道㨗徑略不少惜眉
<pb:KR6r0092_WYG_003-18b>
毛耳¶
西蜀顯禪師者落髪師乃紹覺曰公有偈送之南游¶曰
古路迢迢自坦夷臨行不用更遲疑他時若到諸¶方日
為我分明舉似伊既至海㑹㕘禮演和尚一日¶演語曰
我固知你見處只是未過白雲闗是時圜悟¶為侍者顯
密以白雲闗意扣之圜悟曰你但直下㑹¶取已而演自
城歸顯偕圜悟入城相值于興化演曰¶記得在那裏相
見來顯曰全火祗候演顧圜悟曰這¶漢饒舌矣由是機
<pb:KR6r0092_WYG_003-19a>
語相契久而辭歸蜀演為小㕘曰¶離鄉四十餘年一時
忘却蜀語禪人回到成都切須¶記取魯語顯旋成都紹
覺住昭覺使顯應長松之命¶開堂拈香曰一則爐韝功
精一則磨淬極妙二功並¶著理孰為先不見道本重末
輕當風可辨此香奉為¶紹覺和尚爇向爐中令教普天
帀地填溝塞壑使天¶下衲僧無出氣處嗚呼言浮其實
欲隱彌露無乃計<md:KR6r0092_X_002-0390b>¶之左乎其與一宿覺葢相萬也至于
蚤善戴嵩之筆¶故叢林目為顯牛子既以小技溷掩道
<pb:KR6r0092_WYG_003-19b>
望以故情謬¶紊師承而為後世矜式其可耶¶
邵武呉學士諱偉明字元昭㕘道于海上洋嶼菴與¶彌
光藏主為法友别去未幾于南劒道中有省乃頌¶妙喜
老師室中所問十數因縁今紀其一曰不是心¶不是佛
不是物通身一穿金鎖骨趙州㕘見老南泉¶解道鎮州
出蘿蔔遂致書以頌呈謂不自謾也妙喜¶即説偈證之
曰通身一穿金鎖骨堪與人天為軌則¶要識臨濟小厮
兒便是當年白拈賊⬤而光往邵武¶相訪亦和之曰通
<pb:KR6r0092_WYG_003-20a>
身一穿金鎖骨正眼觀來猶剰物¶縱使當機覿面提敢
保居士猶未徹妙喜亦嘗謂元¶昭有宗師體裁又稱光
為禪狀元諒其然乎以之追¶蹤丹霞龎老故事可無媿
也¶
虎丘隆禪師道貌如甚愞者與圜悟禪師潭之道林¶法
席一日圜悟問曰見見之時見非是見見猶離見¶見不
能及遂豎起拳云見麽隆曰見圜悟曰頭上安¶頭隆于
言下領㫖尋俾掌藏教有問圜悟曰隆藏主¶柔易如此
<pb:KR6r0092_WYG_003-20b>
何能為哉圜悟曰瞌睡虎耳及住虎丘道¶大顯著因追
繹白雲端和尚立祖堂故事乃曰為人¶之後不能躬行
遺訓於義安乎遂圖像奉安題讚于¶上達磨曰闔國人
難挽西擕隻履歸只應熊耳月千¶古冷光輝百丈曰迅
雷吼破澄潭月當下曽經三日¶聾去却膏肓必死疾叢
林從此有家風開山明教大<md:KR6r0092_X_002-0390c>¶師曰春至百花觸處開幽
香旖旎襲人來臨風無限¶深深意聲色堆中絶㸃埃嗚
呼百丈創立禪規以來¶叢林卒不至于弛廢實本于此
<pb:KR6r0092_WYG_003-21a>
白雲以百丈配享達¶磨有識靡不韙其議可謂知本矣
隆既能遵行奉先¶之禮又從而為讚發明其道有足多
也¶
靈源禪師居黄龍昭黙堂與東湖居士徐師川夜話¶遂
及陳述古嘗對東坡談禪東坡謂其説如食龍肉¶且以
自所論若食猪肉實美而真飽也靈源曰此乃¶東坡早
嵗趂俊發言不覺負墮當為明之于是成二¶偈東坡笑
説吃龍肉舌底那如已嚥津能省嚥津真¶有味㑹言龍
<pb:KR6r0092_WYG_003-21b>
肉不為珍又何知龍肉即猪肉細語¶粗言盡入神惜彼
當年老居士大機曽未脱根塵師¶川笑曰至哉斯言惜
老坡不聞也噫東坡詩有前身¶自是盧行者之句葢自
知從佛祖中來矣然較所學¶于述古可謂前言戯之耳
靈源欲杜其從而作説者¶以偈辨明厥有㫖哉¶
興元府呉恂字徳夫以元豐元年任豫章法曹時郡¶帥
王觀文韶迎晦堂和尚入城館于大梵院而咨心¶要呉
亦往㕘扣晦堂曰公平生學解記憶多論即不¶問父母
<pb:KR6r0092_WYG_003-22a>
未生已前道將一句來呉窘無以對遂于行¶住坐卧提
撕此語忽自知有而機莫能發乃閲傳燈¶録至鄧隱峰
倒卓而化其衣順體不褪深以為疑自¶是徧問尊宿或
答以神通妙用或答以般若力資疑¶終不釋復趨晦堂
而問之晦堂笑曰公今侍立是順<md:KR6r0092_X_002-0391a>¶耶是逆耶呉曰是順
晦堂曰還疑否呉曰不疑晦堂¶曰自既不疑何疑于彼
呉于言下大徹嘗作一偈題¶于晦堂中無門户四無旁
學者徒勞捉影忙珍重故¶園千古月夜來依舊不曽藏
<pb:KR6r0092_WYG_003-22b>
又廬峰居士舊門人⬤¶得師真的的親大地撮來成箇
眼翻騰别是一般新¶晦堂有偈送之海門山嶮絶行蹤
踏㫁牢闗信已通¶自有太平基業在不論南北與西東
噫呉為府掾能¶自公餘暇質疑于尊宿與一行作吏此
事便廢者逺¶矣是時叢林皆傾慕其風采亦可謂特立
之士林間¶録以徳夫為敦夫無乃誤耶¶
潛菴源禪師初謁泐潭月和尚月問曰自何而來作¶箇
甚麽源曰近離洪州欲學佛法月曰殿裏有去學¶取源
<pb:KR6r0092_WYG_003-23a>
曰今日撞著箇泥堆月曰白日裏見鬼源便喝¶既而趨
黄檗與南禪師法席源為人外若簡淡而中¶敏南公喜
之命執侍最久而源侍者之名遂著叢林¶嘗頌三闗話
曰拈一放一烏光黒漆打破畫缾青天¶白日欲識鷲峰
峰上機摩訶般若波羅⬤年逾八十¶而喪明學者益親
附之有欲版其語要流通源設拒¶曰若吾語深契佛祖
從今百日間目復有明則副汝¶請如期果愈緇素讚喜
曰得非般若之驗歟夀九十¶有六而遷寂建炎己酉冬
<pb:KR6r0092_WYG_003-23b>
訖後事不數日虜犯洪城¶殺戮無噍𩔖源不罹斯厄非
道徳所致耶¶
　
　
　
　
　
　羅湖野録卷三
