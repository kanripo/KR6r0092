# -*- mode: mandoku-view -*-
#+TITLE: 羅湖野錄
#+DATE: 2015-08-30 22:19:49
#+PROPERTY: BASEEDITION X
#+PROPERTY: WITNESS WYG
#+PROPERTY: JUAN 0

<pb:KR6r0092_WYG_000-1a>
欽定四庫全書　　　　　子部十三
　羅湖野録　　　　　　　釋家𩔖
　　提要
　　　　(臣/)等謹案羅湖野録四卷宋釋曉瑩撰曉瑩
　　　　字仲温江西人頗解吟詠其南昌道中一律
　　　　載宋高僧詩選中紹定間釋紹嵩作江浙記
　　　　行詩廣集唐宋名句曉瑩亦與焉則在當時
　　　　亦能以詞翰著也是書卷首有紹興乙亥自
<pb:KR6r0092_WYG_000-1b>
　　　　序謂以倦遊歸憇羅湖之上因追憶昔所聞
　　　　見録為四卷其中多載禪門公案及機鋒語
　　　　句盖亦林間録之流而緇徒故實記述頗詳
　　　　所載士大夫投贈往來篇什尤夥遺聞逸事
　　　　多藉流𫝊亦頗有資于談柄末有紹興庚辰
　　　　後跋一首不署姓名而跋中自稱曰妙總則
　　　　亦僧作也近厲鶚撰宋詩紀事多採此書然
　　　　如普首座詩取其别衆絶句而山居一絶反
<pb:KR6r0092_WYG_000-2a>
　　　　不見録則鶚所捃摭尚未盡其菁華矣乾隆
　　　　四十六年十月恭校上
　　　　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　　　總　校　官(臣/)陸　費　墀
<pb:KR6r0092_WYG_000-3a>
羅湖野録序¶
愚以倦游歸憩羅湖之上杜門郤掃不與世接因追¶繹
疇昔出處叢林其所聞見前言往行不為不多或¶得于
尊宿提唱朋友談説或得于㫁碑殘碣蠧簡陳¶編嵗月
浸久慮其湮墮故不復料揀銓次但以所得¶先後㑹稡
成編命曰羅湖野録然世殊事異正恐傳¶聞謬舛適足
滓⬤先徳貽誚後來姑私藏諸以俟審¶訂脱有博達之
士操董狐筆著僧寶史取而補¶苴罅漏不為無益爾¶紹
<pb:KR6r0092_WYG_000-3b>
興乙亥十月望日湖隱堂釋氏子曉瑩序
