# -*- mode: mandoku-view -*-
#+TITLE: 羅湖野錄
#+DATE: 2015-08-30 22:19:49
#+PROPERTY: BASEEDITION X
#+PROPERTY: WITNESS WYG
#+PROPERTY: JUAN 4

<pb:KR6r0092_WYG_004-1a>
欽定四庫全書
　羅湖野録卷四
　　　　　　　　　　　　宋　釋曉瑩　撰
明州智朋禪師初為寶峰持鉢至焦山時方丈成枯¶木
與照闡提俱嗣芙蓉楷公先後得法未嘗相識成<md:KR6r0092_X_002-0391b>¶問朋
曰寶峰有何言句朋即呈照自題肖像曰雨洗¶淡紅桃
蕚嫩風揺淺碧柳絲輕白雲影裏怪石露流¶水光中枯
木春咦你是何人成稱賞之曰今日方知¶寶峰親見先
<pb:KR6r0092_WYG_004-1b>
師來又指以問朋曰汝㑹麽朋曰不㑹¶成曰汝記得法
燈擬寒山否朋遂誦至誰人知此意¶令我憶南泉于憶
字處成遽以手掩朋口曰住住朋¶豁然有省朋後出世
衡州花藥為照之嗣尋遷婺州¶天寧先是崇寧二年詔
州郡建禪苑以萬夀配紀元¶為額于時有致法門興衰
之慶于妙湛禪師妙湛謝¶之曰乃今而後安得明眼尊
宿三百六十員布于天¶下耶第恐法門衰由是矣至政
和元年改崇寧為天¶寧朋之住天寧在紹興七年陳僑
<pb:KR6r0092_WYG_004-2a>
寓混殽于有司遂¶奉聖㫖改報恩廣孝得専一追崇指
揮逮十五年¶易廣為光葢事權輿于朋矣故録朋能推
廣聖孝¶于無垠而併記妙湛之言妙湛住雪峰而終¶
死心禪師紹聖間住江西翠巖法堂後有齊安王祠¶威
靈甚著死心徙祠于院西偏即址以建丈室設榻¶燕寢
蟒蟠身側叱去復來夜以為常一夜將三鼓夢¶冠裳者
通謁極陳遷居非所樂欲假莊丁六十軰南¶游二廣死
心在夢諾之居無何莊丁家疫癘大作物¶故如數而後
<pb:KR6r0092_WYG_004-2b>
已遂設問于學徒曰且道果有鬼神乎¶若道有又不打
殺死心若道無莊丁為甚麽死時下¶語鮮有契者適楚
源首座自寶峰真淨㑹中來死心¶如前問之源曰甜𤓰
徹蒂甜苦瓠連根苦死心笑而<md:KR6r0092_X_002-0391c>¶已源應機鈍甚寂音
目為源五斗葢開口取氣炊熟¶五斗粟方能醻一轉語
妙喜老師蚤嘗為源見知因¶謁李商老逾年而歸源讓
之曰啞荒了也豈不念無¶常迅⬤乎老師晚年常以此
語學徒且謂當時不覺¶汗下嗚呼寶峰號江西法窟源
<pb:KR6r0092_WYG_004-3a>
於其間持維挈綱激¶勵英俊亦不失陳蒲鞵之為人也¶
贑州顯首座賦性高逸機辯自將保寧勇禪師以子¶育
之因示以神劒頌提得神鋒勝太阿萬年妖孽盡¶消磨
直饒埋向塵泥裏爭奈靈光透匣何顯曰謾效¶顰亦提
得一箇勇曰何不呈似老僧顯便舉云凛凛¶寒光出匣
時乾坤閃爍耀潛輝當鋒坐㫁毗盧頂更¶有何妖作是
非勇曰忽遇天魔外道來時如何顯以¶坐具便摵勇作
倒勢顯拂袖而行勇曰且來顯曰且¶去掘窟勇笑而已
<pb:KR6r0092_WYG_004-3b>
尋謁端禪師于白雲端稱于衆¶待以猶子之禮一日端
與淨居瑶公游水磨顯偕數¶衲先在遂侍端石瑶曰顯
兄且莫妨穩便端曰從佗¶在此聴説話顯曰不曽帶得
標手錢來便行二老相¶顧為之解顔既而游湘西寓鹿
苑真如禪師使之分¶座接納久而歸贑上或傳住西堂
而終顯之㕘保寧¶如太原孚在雪峰及趨白雲似大禪
佛到霍山雖具¶有體裁何竟無聞哉得非谿邊老嫗喚
其舊名耶¶
<pb:KR6r0092_WYG_004-4a>
佛鑑禪師元符二年首衆僧于五祖于時太平靈源¶赴
黄龍其席既虚靈源薦佛鑑于舒守孫鼎臣遂命¶之出
世演和尚付法衣佛鑑受而捧以示衆曰昔釋<md:KR6r0092_X_002-0392a>¶迦文佛
以丈六金襴袈裟披千尺彌勒佛身佛身不¶長袈裟不
短㑹麽即此様無他様自是一衆悚服及¶禮辭次演曰
大凡應世略為子陳其四端雖世俗常¶談在力行何如
耳一福不可受盡福盡則必致禍殃¶二勢不可使盡勢
盡則定遭欺侮三語言不可説盡¶説盡則機不密四規
<pb:KR6r0092_WYG_004-4b>
矩不可行盡行盡則衆難住其¶詞質而理優足以救過
逺惡亦猶藥不在精粗愈病¶者為良耳¶
明州啓霞宏禪師秀峰祥公之嗣為人剛峭不妄言¶笑
故有鐵面之名于叢林嘗著法寶傳三卷烏巨行¶公為
序冠其端略曰凡禪門正法眼藏皆見于傳有¶引以叙
其機縁有頌以顯其宗要學者覽之宗要明¶而機縁得
矣茲可見傳之大槩然啓霞介于天童育¶王之間衲子
過門必與勘騐一日有僧稱衡陽人與¶師同里閈侍者
<pb:KR6r0092_WYG_004-5a>
通謁宏拽杖且行且語曰不去參禪¶學道來認鄉人討
箇甚麽僧擬議即以杖打出其接¶物𩔖如此院之山林
深秀有貴人卜𦵏所親迎柩至¶宏堅卧其穴不克襄事
郡守仇待制遣人諭之曰千¶年常住一朝僧長老何苦
爭耶宏曰不可以一朝僧¶壞千年常住貴人亦賢者善
其言而改圖又行事𩔖¶如此宏雖縁不勝而以千年常
住為己任足可羞結¶情固位者之顔矣至于剛正之操
勤儉之徳挺挺有¶祖風烈可謂大溈喆公之有孫也¶
<pb:KR6r0092_WYG_004-5b>
馮給事濟川紹興八年隨僧夏于徑山因題枯髏圖<md:KR6r0092_X_002-0392b>¶曰
形骸在此其人何在乃知一靈不屬皮袋妙喜老¶師見
而謂之曰公何作此見解耶即和曰只此形骸¶即是其
人一靈皮袋皮袋一靈馮于是悚然悔謝是¶時堂中首
座九仙清禪師亦⬤之曰形骸在此其人¶何在日炙風
吹掩彩掩彩清乃惠日雅公之嗣¶
寶峰闡提照禪師有法語五則示其宗㫖以付聰藏¶主
一曰曹山立四禁盡衲僧命脈透得過切忌依倚¶將來
<pb:KR6r0092_WYG_004-6a>
了事人須别有生機一路二曰衲僧向異𩔖中¶行履先
徳道異𩔖墮此是了事人病明安道須是識¶主始得三
曰闡提尋常向人道不得㕘禪不得學佛¶只要伊如大
死人只恐聞此語作無事㑹作無法可¶當情㑹正是死
不得若是死得决不肯作這般見解¶佗時為人切宜仔
細四曰吾家立五位為宗往往人¶以理事明以寂照㑹
以能所見以體用解盡落今時¶何得名為教外别傳之
妙生死路頭那箇是得力處¶總不恁麽時如何卜度即
<pb:KR6r0092_WYG_004-6b>
不中五曰有情故情㵕漏¶有見故見㵕漏有語故語㵕
漏設得無情無見無語¶拽住便問佗你是何人闡提平
時不謾許與而囑累¶于聰其任固重聰必頴然秀出于
門弟子之間者夫¶何出世福清之天王不克行道而終
遂致名亦不聞¶于叢林也¶
薦福本禪師紹興十年首衆僧于徑山有偈示聰上¶座
曰毒龍猛虎堂前立鐵壁銀山在後横進既無門¶退無
路如何道得出常情聰還鄱陽取道徽州謁太<md:KR6r0092_X_002-0392c>¶守呉元
<pb:KR6r0092_WYG_004-7a>
昭因出似之呉曰毒蛇猛虎空相向鐵壁銀¶山謾自横
長笛一聲歸去好更于何處覓疑情呉與¶本以同㕘契
分更唱迭和與夫捉盃笑語為治劇餘¶樂則有間矣若
非透脱情境安能爾耶¶
石霜清素侍者閩之古田毛巖乃生縁也晚遁湘西¶鹿
苑以閒淡自牧兠率悦公時未出世與之隣室有¶客惠
生荔枝悦命素曰此乃老人鄉果可同餉也素¶慨然曰
自先師去世不見此矣悦從而問之師為誰¶耶對以慈
<pb:KR6r0092_WYG_004-7b>
明悦乃乗間致密欵其緒餘素因問子曽¶見何人悦以
真淨文和尚告之素曰文又見誰耶悦¶曰南禪師素曰
南褊頭在石霜不久其道盛如此悦¶益駭異尋袖香咨
扣素曰吾福鮮縁寡豈可為人師¶但子之見解試吐露
看悦即具陳素云只可入佛不¶可入魔須知古徳謂末
後一句始到牢闗悦擬對又¶遽問以無為如何説悦又
擬對而素忽高笑悦恍然¶有得故嘗以語無盡居士張
公逮崇寧三禩寂音尊¶者謁無盡于峽州善谿無盡曰
<pb:KR6r0092_WYG_004-8a>
昔見真淨老師于歸¶宗因語及兠率所謂末後句語尚
未終而真淨忽怒¶罵曰此吐血秃丁脱空妄語不用信
既見其盛怒不¶敢更陳曲折然昔真淨不知此也寂音
曰相公惟知¶兠率口授末後句至于真淨老師真藥現
前而不能¶辨何也無盡駭曰真淨果有此意耶寂音徐
曰疑則¶别㕘無盡于言下頓見真淨用處即取家藏真
淨肖¶像展拜題讚其上以授寂音曰雲菴綱宗能用能
照<md:KR6r0092_X_002-0393a>¶冷面嚴眸神光獨耀孰傳其㫖覿露唯肖前悦後洪¶
<pb:KR6r0092_WYG_004-8b>
如融如肇厥後有以讚鑱石于仰山寂音亦有二偈¶示
悦之侍者智宣云素公死後間名在末後句如黄¶石書
殺盡英雄人不見子房兩眼似愁胡又曰無為¶兩字如
何説開口知君病轉深試問舊時宣侍者不¶言不語笑
吟吟噫悦能扣素而不能忘其轍跡致無¶盡隨墮其中
非寂音發真淨⬤眩之藥何能愈無盡¶膏肓之疾耶信
宗師為人各有惠利豈易測其涯涘¶哉¶
佛眼逺禪師初至海㑹依演和尚以己事咨决者屢¶矣
<pb:KR6r0092_WYG_004-9a>
演只語之曰我不如你你自㑹得好或曰我不㑹¶我不
如你逺莫測其意久而復扣曰今會中誰可親¶近演曰
有元禮首座來時只向伊道衲僧須具緇素¶眼始得及
聞我上堂道同時出入宿世寃家之語遂¶有省子若乞
教于禮必須獲益及請問禮乃以手引¶逺之耳繞團爐
數帀且行且語你自㑹得好逺曰有¶冀開發却爾相戲
豈法施之式哉禮曰汝佗日悟去¶方知今日曲折已而
寒夜孤坐撥爐見火一豆許恍¶然自喜曰深探撥有些
<pb:KR6r0092_WYG_004-9b>
子平生事只如此遽起閲几¶上傳燈録適當破竈墮因
縁洞符所證圜悟因詣其¶寮舉青林搬土話驗之且謂
古今無人出得逺曰有¶甚麽難出圜悟曰只如佗道鐵
輪天子寰中㫖又作¶麽生出逺曰我道帝釋宫中放赦
書圜悟退而語朋¶舊曰喜逺兄便有話人句也其後逺
之嗣子烏巨行<md:KR6r0092_X_002-0393b>¶公有頌發揮海㑹之語曰我不㑹兮不
如你達磨當¶門缺兩齒滿堂無限白蘋風明明不自秋
江起又曰¶我不㑹兮不如你堪笑千花生碓觜善財謾
<pb:KR6r0092_WYG_004-10a>
説百城¶游何曽踏着自家底¶
仰山偉禪師者平時機語叢林鮮傳其見于仰山祖¶堂
自讚曰吾真難貌班班駮駮擬欲安排下筆便錯¶又塔
銘載示衆曰道不在聲色而不離聲色凡一語¶一黙一
動一靜隱顯縱横無非佛事日用現前古今¶凝然理何
差𤣥妙喜老師謂其是講因明百法起信¶等論師及參
得禪了開口更不着經論一字以其説¶禪方于雲葢老
智云¶
<pb:KR6r0092_WYG_004-10b>
端和尚于皇祐四年寓歸宗書堂郭功甫任星子主¶簿
時相過從扣以心法逮端住承天遷圓通郭復尉¶于江
州徳化往來尤密端移舒州白雲海㑹郭乃自¶當塗往
謁端問曰牛醇乎對曰醇矣端遽厲聲叱之¶郭不覺拱
而立端曰醇乎醇乎于是為郭陞堂而發¶揮之曰牛來
山中水足草足牛出山去東觸西觸又¶不免送之以偈
曰上大人丘乙巳化三千可知禮未¶幾示寂郭為銘其
塔略曰師之道超佛越祖師之言¶通今徹古收則絶纎
<pb:KR6r0092_WYG_004-11a>
毫縱則若猛虎可謂知言矣昔¶人逢僧話得半日之間
尚見于詩况學牧牛卒致乎¶醇自載于塔碑亦不為過¶
無盡居士見兠率悦禪師既有契證因詢晦堂家風¶于
悦欲往就見悦曰此老只一拳頭耳乃潛奉書于<md:KR6r0092_X_002-0393c>¶晦堂
曰無盡居士世智辯聰非老和尚一拳垂示則¶安能使
其知有宗門向上事耶未幾無盡游黄龍訪¶晦堂于西
園先以偈書黙菴壁曰亂雲堆裏數峰高¶絶學高人此
遯逃無奈俗官尋住處前驅一喝散猿¶猱徐扣宗門事
<pb:KR6r0092_WYG_004-11b>
果示以拳頭話無盡黙計不出悦之¶所料由是易之遂
有偈曰久嚮黄龍山裏龍到來只¶見住山翁須是背觸
拳頭外别有靈犀一㸃通靈源¶時為侍者尋題晦堂肖
像曰三問逆摧超𤣥機于鷲¶嶺一拳垂示露赤體于龍
峰聞時富貴見後貧窮年¶老浩歌歸去樂從教人喚住
山翁黄太史魯直聞而¶笑曰無盡所言靈犀一㸃通此
藞苴為虚空安耳穴¶靈源作偈分雪之是寫一字不着
畫嗟乎無盡于宗¶門可謂具眼矣然因人之言昧宗師
<pb:KR6r0092_WYG_004-12a>
于晦堂鑒裁安¶在哉悦雖得無盡樂出其門其奈狹中
媢忌為叢林¶口實也¶
死心禪師以大觀元年丁亥九月從洪帥李景直之¶命
住黄龍山明年揭牓于門曰仰門頭行者賔客到¶來劃
時報覆即不得客縱浮浪小軰到此賭博常切¶掃洒精
潔凡置三門者何也即空無相無作三解脱¶門今欲登
菩提塲必由此門而入然高低普應遐邇¶同歸其來入
斯門者先空自心自心不空且在門外¶戊子九月十八
<pb:KR6r0092_WYG_004-12b>
日死心叟白死心平日佛祖在所詆¶訶而于賔客不立
崖岸如此其言典而嚴⬤而悉于¶世出世間兩得之矣
若使守法任者具如是施為何<md:KR6r0092_X_002-0394a>¶慮叢林之不振耶¶
程待制智道曽侍郎天游寓三衢最久而與烏巨行¶禪
師為方外友曽嘗于坐間舉東坡宿東林聞谿聲¶呈照
覺總公之偈谿聲便是廣長舌山色豈非清淨¶身夜來
八萬四千偈他日如何舉似人程問行曰此¶老見處如
何行曰可惜雙脚踏在爛泥裏曽曰師能¶為料理否行
<pb:KR6r0092_WYG_004-13a>
即對曰谿聲廣長舌山色清淨身八萬¶四千偈明明舉
似人二公相顧嘆服吁登時照覺能¶奮金剛椎碎東坡
之巢窟而今而後何獨美大顛之門¶有韓昌黎耶雖烏
巨向曽程二公略露鋒鋩豈能洗¶叢林噬臍之嘆哉¶
蘇州定慧信禪師蚤以百丈野狐頌得叢林之譽其¶頌
曰不落不昧二俱是錯取捨未忘識情卜度執滯¶言銓
無繩自縛春至花開秋來葉落錯錯誰知普化¶揺鈴鐸
又貽老僧曰俗臘知多少龎眉擁毳袍看經¶嫌字小問
<pb:KR6r0092_WYG_004-13b>
事愛聲高暴日終無厭登階漸覺勞自言¶曽少壯游嶽
兩三遭信為明眼宗匠此乃其游戲耳¶然品題形貌之
衰憊摸寫情思之好尚抑可謂曲盡¶其妙矣¶
樞密蔣公頴叔與圓通秀禪師為方外友公平日雖¶究
心宗亦泥于教乗因撰華嚴經解三十篇頗負其¶知見
元豐間漕淮上至長蘆訪秀而題方丈壁曰余¶凡三日
遂成華嚴解我于佛法有大因縁異日常觀¶此地比覺
城東際唯具佛眼者當知之于時秀辨之<md:KR6r0092_X_002-0394b>¶曰公何言之
<pb:KR6r0092_WYG_004-14a>
易耶夫華嚴者圓頓上乗乃現量所證¶今言比覺城東
際則是比量非圓頓宗文云異日且¶一真法界無有古
今故云十世古今始終不離于常¶念若言異日今日豈
可非是乎又云具佛眼者方知¶然經云平等真法界無
佛無衆生凡聖情盡彼我皆¶忘豈有愚智之異若待佛
眼則天眼人眼豈可不知¶哉公于是悔謝及秀示寂公
以文祭之曰方外之友¶唯余與師念昔相見一語投機
師來長蘆我漕淮沂¶亦復交臂笑言熙怡我論華嚴師
<pb:KR6r0092_WYG_004-14b>
為品題䧟虎機縁¶脱略徑畦曷為捨我先其往而蔬奠
致誠庶其歆之¶嗚呼公于華嚴非素業矣而欲追踪棗
柏大士游普¶賢行願海未免背馳秀不敢孤方外照為
之辨明然¶一字之師似可羞張渭浪稱于齊已也¶
襄陽谷隱顯禪師生于西蜀安樞密之别業田丁家¶南
游㕘仰山偉公因致問如何是佛向上事偉對以¶日出
東方夜落西顯復進語東方向上更望指示語¶未竟而
偉便打于是有省及住谷隱以仰山忌日對¶靈拈香曰
<pb:KR6r0092_WYG_004-15a>
仰面不見天低頭不見地不知大仰來不¶來一炷旃檀
表勤意顯為人誠至道學純正安公嘗¶擕家屬致拜且
語人曰不意有一佛出吾家地上遂¶奏淨覺禪師號以
伸敬焉葢取其藴略其所出可謂¶道一介則一介重也¶
潭州雲葢智和尚居院之東堂政和辛卯嵗死心謝¶事
黄龍由湖南入山奉覲日已夕矣侍僧通謁智曳<md:KR6r0092_X_002-0394c>¶履且
行且語曰將燭來看其面目何似生而能致名¶喧宇宙
死心亦絶呌把近前來我要照是真師叔是¶假師叔智
<pb:KR6r0092_WYG_004-15b>
即當胸毆一拳死心曰却是真箇遂作禮¶賔主相得歡
甚及死心復領黄龍至政和甲午十二¶月十五日示寂
時智住開福得其訃音即陞座曰法¶門不幸法幢摧五
藴山中化作灰昨夜泥牛通一線¶黄龍從此入輪廻侍
僧編次易入為出智見而大詬¶是時智年九十可謂宗
門大老矣視死心為猶子聞¶訃嘆法幢之摧葢前軰以
法道故今則不然生譽死¶毀與市軰無異真可羞也¶
泉州教忠光禪師與李㕘政漢老在小谿雲門菴妙¶喜
<pb:KR6r0092_WYG_004-16a>
㑹中有同㕘契分李因致光住教忠功徳院其疏¶有三
拜頓忘師弟子一口吞盡佛衆生之句為叢林¶傳誦既
而李病將革以偈寄光曩嵗曽經度厄津深¶將法力荷
雲門如今稍覺神明復擬欲酬師不報恩¶光即和之胡
牀穩坐已通津何處更尋不二門八苦¶起時全體現不
知誰解報深恩李得其報閲罷而逝¶其處生死之大變
泊然不亂而言神明還復可見平¶日所養矣東坡謂生
死之際不容其偽李殆庶幾焉¶
<pb:KR6r0092_WYG_004-16b>
李文和公大中祥符間嘗作二句頌寄朱發運正辭¶是
時許郎中式亦漕淮南朱遂以李頌示許相與聫¶成四
句曰㕘禪須是鐵漢著手心頭便判(李/)雨催樵¶子還家
(朱/)風送漁舟到岸(許/)仍命浮山逺公和之曰¶參禪須是
鐵漢著手心頭便判通身雖是眼睛也待<md:KR6r0092_X_002-0395a>¶紅爐再鍜鉏
麑觸樹迷封豫讓藏身吞炭鷺飛影落¶秋江風動蘆花
兩岸文和公尋復自和曰參禪須是¶鐵漢著手心頭便
判直趨無上菩提一切是非莫管¶今唯傳後一頌而已
<pb:KR6r0092_WYG_004-17a>
然世謂士夫學禪只資談柄亦¶安知文和之唱諸公之
和其語徑正有宗門體裁也¶哉¶
明州和菴主從南嶽辨禪師游叢林以為飽㕘及逸¶居
雪竇之前山栖雲菴有志于道者多往見之雪竇¶主者
嫉其軋已因郡守周舎人聞其名而問之對云¶一常僧
耳和遂題三偈于壁徙居杖錫山一曰自從¶南嶽來雪
竇二十餘年不下山兩處居菴身已老又¶尋幽谷養衰
殘二曰十方世界目前寛抛却雲菴過¶别山三事壞衣
<pb:KR6r0092_WYG_004-17b>
穿處補一條藜杖伴清間三曰黄皮¶裹骨一常僧壞衲
蒙頭百慮澄年老嬾能頻對客攀¶蘿又上一崚嶒和之
清名高徳出自所守而神蕊形¶茹亦何與于世然猶取
忌于時卒致徙居噫徳名累¶人信矣夫¶
百丈珍禪師有開山大智禪師讚曰要識百丈祖師¶只
這目前便是若更顧佇思量何止落在第二向未¶遭喝
已前識渠面目尋扭住作聲時全無巴鼻誰云¶馬駒蹈
殺天下人出得這一箇得恁衰氣元來不直¶半分始解
<pb:KR6r0092_WYG_004-18a>
兒孫滿地珍乃建陽人天資和雅篤為杜¶多之行搭以
粗繒僧伽梨韻致高古由是得珍布衲¶之名于叢林也<md:KR6r0092_X_002-0395b>¶
廬山慧日雅禪師乃真浮高弟嘗著禪本草一篇曰¶禪
味甘性凉安心臟袪邪氣闢壅滯通血脉清神益¶志駐
顔色除熱惱去⬤惡善解諸毒能調衆病藥生¶人間但
有大小皮肉骨髓精粗之異獲其精者為良¶故凡聖尊
卑悉能療之餘者多于叢林中吟風咏月¶世有徒軰多
采聲殻為藥食者悞人性命幽通密顯¶非證者莫識不
<pb:KR6r0092_WYG_004-18b>
假修煉炮製一服脱其苦惱如縳發¶解其功若神令人
長夀故佛祖以此藥療一切衆生¶病號大醫王若世明
燈破諸執暗所慮迷亂幽蔽不¶信病在膏肓妄染神鬼
流浪生死者不可救焉傷哉¶噫世稱韓昌黎毛頴傳以
文章為滑稽若禪本草寧¶免併按者歟先佛號大醫王
而修多羅藏得非方書¶乎况禪本草從藏中流出議病
且審使藥且親其有¶服食獲證大安樂地也必矣由是
觀之雅豈徒然哉¶湛堂準禪師與雅公為法門昆仲因
<pb:KR6r0092_WYG_004-19a>
雅述禪本草乃¶製炮炙論佐之曰人欲延年長生絶諸
病者先熟覽¶禪本草若不觀禪本草則不知藥之温良
不辨藥之¶真假而又不諳何州何縣所出者最良既不
能窮其¶本末豈悟藥之體性耶近世有一種不讀禪本
草者¶却將杜漏藍作綿州附子往往見面孔相似便以
為¶是苦哉苦哉不惟自悞兼悞他人故使後之學醫者¶
一人傳虚萬人傳實擾擾逐其末而不知安樂返本¶之
源日月浸久横病生焉漸攻四肢而害圓明常藥¶之體
<pb:KR6r0092_WYG_004-19b>
自旦及暮不能安席遂至膏肓枉喪身命者多<md:KR6r0092_X_002-0395c>¶矣良由
初學粗心師授莽鹵不觀禪本草之過也若¶克依此書
明藥之體性又須解如法炮製葢炮製之¶法先須選其
精純者以法流水淨洗去人我葉除無¶明根秉八還刀
向三平等研碎剉用性真空火微焙¶之入四無量臼舉
八金剛杵杵八萬四千下以大悲¶千手眼篩篩之然後
成塵塵三昧煉十波羅蜜為圓¶不拘時候煎一念相應
湯下前三三圓後三三圓除¶八風二見外别無所忌此
<pb:KR6r0092_WYG_004-20a>
藥功驗不可盡言服者方¶知此藥深逺之力非世間方
書所載後之學醫上流¶試取禪本草觀之然後依此炮
製合而服之其功力¶葢不淺也¶¶¶¶¶
鼎州靈巖安禪師為人竒逸機辯自將佛性泰公未¶出
世時安以師事之及泰住徳山遣安通嗣書于蔣¶山圜
悟禪師爾時圜悟坐于丈室安捧書趨前圜悟¶曰千里
馳達不辱宗風公案現成如何通信安曰覿¶面相呈更
無回互圜悟曰此是徳山底那箇是専使¶底安曰豈有
<pb:KR6r0092_WYG_004-20b>
第二人耶圜悟曰背後底聻安便度書¶圜悟曰作家禪
客天然猶在安曰分付與蔣山乃下¶通首座大衆書于
僧堂前首座問曰𤣥妙白紙此自¶何安呈起書曰見麽
首座遂引手接安復執却曰<md:KR6r0092_X_002-0396a>¶久黙斯要不務⬤説今日
拜呈幸希一鑒首座便喝¶安曰作家首座首座又喝安
打一書首座擬議安曰¶未明三八九不免自沉吟又以
書打一下曰接圜悟¶與佛眼禪師立于法堂且盼其作
略圜悟厲聲曰打¶我首座死也佛眼曰官馬厮踏有甚
<pb:KR6r0092_WYG_004-21a>
憑據安曰説甚¶麽官馬厮踏正是龍象蹴踏也圜悟曰
喚來喚來安¶復至法堂上圜悟曰我五百衆中首座你
為甚麽打¶他安曰和尚也喫一頓始得圜悟顧佛眼吐
舌而已¶佛眼曰未在乃顧安而問曰只如空手把鋤頭
步行¶騎水牛人從橋上過橋流水不流意作麽生安低
躬¶曰所供並是詣實圜悟笑曰元來是家裏人遂至五¶
祖自禪師處自曰書裏説甚麽安曰文彩已彰自曰¶畢
竟説甚麽安曰當塲揮寶劒自曰近前來這裏不¶識數
<pb:KR6r0092_WYG_004-21b>
字安曰莫詐敗自顧侍者曰這是那裏僧安曰¶莫侍者
曰曽在和尚㑹下去自曰怪得恁麽滑頭安¶曰曽被和
尚鈍置來自遂將書于爐上熏曰南無三¶滿多沒䭾喃
安近前彈指而已安再至于蔣山坐夏圜¶悟使分座接
納秋辭歸圜悟曰子何所需安曰短歌¶須要十數丈長
句只消三兩言圜悟乃以頌嘉賞之¶曰使乎不辱命臨
機貴専對安禪捋虎鬚著著超方¶外不唯明牕下安排
掇向繩牀拶嶮崖拈椎豎拂奮¶雄辯金聲玉振猶奔雷
<pb:KR6r0092_WYG_004-22a>
九旬落落提綱宗衲子濟濟¶長趨風解粘去縳手段辣
驅耕奪食猶雍容秋風忽¶作要歸去了却武陵一段事
勃窣理窟乃胸中行行<md:KR6r0092_X_002-0396b>¶不患無知己臨行索我送行篇
要棘蓬與金剛圏短¶歌須要十數丈長句只消三兩言
金毛獅子解翻身¶箇是叢林傑出人不日孤峰大哮吼
五葉一花天地¶春自古禪㑹以専使為重任禮貌機辯
兼而優為之¶者則不辱命矣安之若此可不謂全才乎¶¶
　
<pb:KR6r0092_WYG_004-22b>
　
　
　
　
　
　
　
　羅湖野録卷四
